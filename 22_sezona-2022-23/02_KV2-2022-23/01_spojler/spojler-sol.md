---
title: Спојлер - опис решења
---

# Спојлер

Аутор: Павле Мартиновић
Текст и тест примери: Андреј Ивашковић
Анализа решења: Владимир Миловановић
Тестирање: Владимир Миловановић

### Главно решење

Није тешко уочити да на основу резултата $a:b$ на крају утакмице, као и резултата $x:y$ на полувремену, постоји четири различита случаја:
* $x = a$ и $y = b$, односно да је резултат на крају једнак резултату на полувремену, па у наставку неће бити голова;
* $x < a$ и $y < b$, што даље значи да ће обе екипе постићи гол, па на основу резултата није могуће утврдити која ће екипа забити наредни;
* $x < a$ и $y = b$, што имплицира да ће прва екипа постићи наредни гол;
* $x = a$ и $y < b$, што значи да ће друга екипа постићи наредни гол.

Једноставним постављањем ова четири услова и одговарајућим исписима долази се до траженог решења у константној временској сложености $\mathcal{O}(1)$.
