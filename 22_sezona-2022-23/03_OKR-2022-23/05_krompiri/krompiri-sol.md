---
title: Кромпири - опис решења
---

# Кромпири

Аутор: Игор Павловић
Текст и тест примери: Игор Павловић
Анализа решења: Игор Павловић
Тестирање: Никола Пешић

### Решење када $N=M, a_i \leq c_i \leq b_i \leq d_i$

У овом подзадатку је довољно дуж дијагонале посадити $b_i$ кромпира.

### Решење када $a_i = b_i, c_i = d_i$

За решавање овог подзадатка можемо применити технику два показивача. Показивач $i$ итерира по редовима, а показивач $j$ итерира по колонама.
Ако је $b_i=0$ или $d_i=0$ тада увећамо $i$ то јест $j$ за 1. Ако је $b_i \neq 0$ и $d_j \neq 0$ посади $min(b_i,d_j)$ кромпира на поље $i, j$ и смањи $b_i$ и $d_j$ за $min(b_i,d_j)$.

### Решење када $a_i = b_i$

Овај подзадатак можемо решити аналогно претходном. У овом подзадатку је потребно итерирати по колонама 2 пута. Први пут постављамо број кромпира у свакој колони на доњу границу, а други пут на горњу и ажурирамо број кромпира у свакој колони. Када завршимо са итерацијом по редовима тада прекидамо итерацију по колонама такође. Након што смо одредили број кромпира у свакој колони можемо применити решење из претходног подзадатка.

### Решење када $N = 1$

У случају да важи $\sum_{i=1}^{M} d_i \leq b_1$ довољно је само у $i$-тој колони посадити $d_i$ кромпира.

У супротном се решење овог подзадатка своди на решење претходног када доњу границу поставимо да буде једнака горњој (јер је неопходно посадити $b_i$ кромпира у првом реду како бисмо максимизовали принос).

### Решење када $a_i = c_i = 0$

Овај подзадатак можемо решити грамзивом методом и техником 2 показивача. Показивач $i$ итерира по редовима, а показивач $j$ итерира по колонама.
Ако је $b_i=0$ или $d_i=0$ тада увећамо $i$ то јест $j$ за 1. Ако је $b_i \neq 0$ и $d_j \neq 0$ посади $min(b_i,d_j)$ кромпира на поље $i, j$ и смањи $b_i$ и $d_j$ за $min(b_i,d_j)$. Приметимо да је ово решење идентично подзадатку 2 само што је у овом случају неопхоно завршити итерацију по колонама чим се заврши итерација по врстама и обрнуто. У подзадатку 2 се ове две итерације заршавају истовремено с обиром да решење мора постојати.

### Главно решење

Приметимо прво да није могуће посадити више од $min(\sum_{i=1}^{N} b_i,\sum_{j=1}^{M} d_i)$ кромпира укупно. Дакле уколико конструишемо решење са тачно $min(\sum_{i=1}^{N} b_i,\sum_{j=1}^{M} d_i)$ кромпира онда смо такође достигли максималан могући принос.

Без умањења општости претпоставимо да важи $\sum_{i=1}^{N} b_i \leq \sum_{j=1}^{M} d_i$. Да бисмо максимизовали принос потребно је у сваком реду посадити $b_i$ кромпира. Пошто нам је познат број кромпира који је потребно посадити у сваком реду сада се решење задатка своди на решење подзадатка 3. Приметимо такође да укулико постоји неко решење тада важи $\sum_{j=1}^{M} c_i \leq \sum_{i=1}^{N} b_i$, одакле следи да могуће конструисати решење са тачно $min(\sum_{i=1}^{N} b_i,\sum_{j=1}^{M} d_i)$ применом алгоритма из подзадатка 3.


