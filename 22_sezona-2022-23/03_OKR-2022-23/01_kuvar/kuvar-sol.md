---
title: Кувар - опис решења
---

# Кувар

Аутор: Владимир Миловановић
Текст и тест примери: Димитрије Ердељан
Анализа решења: Димитрије Ердељан
Тестирање: Марко Шишовић

### Анализа

Прва два подзадатка можемо једноставно решити са две угњеждене петље које испробавају сваки пар $(i, j)$ и броје за колико таквих парова је $X_i = Z_{Y_j}$. Временска сложеност овог алгоритма је $\mathcal{O}(N^2)$, што неће бити довољно за преостале подзадатке.

Алгоритам можемо побољшати тако што раздвојимо ове две петље: прво ћемо пребројати колико постоји епизода за свако могуће јело, односно израчунати низ $C$, где је $C_i$ број индекса $j$ где $X_j = i$. Пошто су све вредности $X_i$ највише $N$, овај низ стаје у меморију и можемо га попунити једним пролазом кроз $X$.

Сада је довољно да прођемо кроз $Z$, и за свако $Z_i$ укупном броју додамо $C_{Z_i}$ (број елемената у $X$ који би били одговарајући пар). Временска сложеност је сада $\mathcal{O}(N)$, сасвим довољно за $N \leq 10^5$.
